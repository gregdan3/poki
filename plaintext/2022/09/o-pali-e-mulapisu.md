---
title: o pali e mulapisu[^1]!
authors:
- kije Enki
date: '2022-09-01'
license: CC-BY-SA 4.0
sources:
- https://liputenpo.org/pdfs/0015moku.pdf
- https://liputenpo.org/lipu/nanpa-moku/
- https://commons.wikimedia.org/wiki/File:Lipu_tenpo_nanpa_moku_-_moku_open.png
preprocessing: wrote alt text
---

toki! sina wile ala wile moku e mulapisu? toki Italija la, ona li “Pizza”. mi kin li wile! o open.

nanpa wan la, sina wile pali e pan. o kama jo e ko pan walo, e namako walo, e poki telo tu, e sike mama waso wan, e telo pi kili laso, e soko[^2] tawa pan.

o wan e ale. ni li wile ala weka tan luka sina la, o awen pana e ko pan walo. ale li pona la, o pana e ko ni tawa poki. o pana e len lon sewi ona. o awen e tenpo Ola (hour) wan.

[^1]: "mulapisu" li pan lipu loje pi ma Italija
[^2]: "soko" li kasi ala, li soweli ala, li ante

tenpo li pini la, o lipu e sike ni. o pana e ko pi kili loje. sina ken pana e kili anu soweli anu moku ante a. sina pini pana e moku lili la o seli e ona. ijo lili li lon ona la sina wile ala awen e tenpo mute. taso, mute li lon ona la, sina wile awen a!

![ko pan walo en sike mama waso wan en telo tu anu tu wan en namako walo lili luka en telo wan anu tu pi kili laso en soko tawa pan wan](https://upload.wikimedia.org/wikipedia/commons/d/d5/Lipu_tenpo_nanpa_moku_-_moku_open.png)