---
title: pilin musi pi lawa toki
authors:
  - anonymous
date: "2022-12-09"
tags:
  - poetry
license: CC-BY-SA 4.0
sources:
  - https://liputenpo.org/pdfs/0017musi.pdf
  - https://liputenpo.org/lipu/nanpa-musi/
---

a sina toki e ni a:  
a mi o pu o ku ala.  
a taso, tawa sina la  
mi toki taso utala.  
“tan seme la mi o sama?  
tan seme la pu li pona?”

toki mi li ike mute  
tawa jan pi nasin ali.  
ona li olin ala e  
pilin jan pi nasin toki.  
nasin ni la nasin ante  
li jaki wawa o moli.

nasin ante li namako  
ala li ken lon kulupu.  
o alasa lawa taso  
ala e mi taso anu  
jan ante kin. ni o suno  
e pilin suwi e mu tu.