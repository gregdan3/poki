---
title: pilin mi pi nasin nanpa pona
authors:
  - jan Momo
date: "2024-03-20"
license: CC-BY-SA 4.0
sources:
  - https://liputenpo.org/pdfs/0025kalama.pdf
  - https://liputenpo.org/lipu/nanpa-kalama/
  - https://commons.wikimedia.org/wiki/File:Lipu_tenpo_nanpa_kalama_-_pilin_mi_pi_nasin_nanpa_pona.png
preprocessing: wrote text descriptions of the lil inline comics
---

![](https://upload.wikimedia.org/wikipedia/commons/1/10/Lipu_tenpo_nanpa_kalama_-_pilin_mi_pi_nasin_nanpa_pona.png)

[jan Momo li lon li toki e lon ona → ‹mi jan Momo. toki a.›]

[suno mute en mun mute li kama la jan Momo li ni sike → ona li wile musi lon nasin nanpa sin li musi ala tan pali pi lipu nanpa]

suno mute en mun mute li tawa sewi pi lawa mi la, taso sona nanpa lili li tawa insa pi lawa mi. tan seme...

mi lukin ala e lipu mi pi sona nanpa. (... a a)

lon la ni li ike suli tan ni: mi wile sitelen e lipu suli nanpa lon tenpo poka a. taso ni li suli taawa mi taso. tenpo sama la mi kama ala sona e sona nanpa pi tomo sona mi li kama sona e nasin nanpa sin.

nasin ni li pona mute tan ni: ona li lon lipu su li wile ala e wawa mute kin. nasin ni li *nasin nanpa pona*.

sina sona ala e nasin la o lukin: ijo mute li sama nasin pu. *wan* li *wan*, *tu* li *wan wan*, *luka* li *tu tu wan*, *mute* li *luka luka luka luka*, *ale* li *mute mute mute mute mute*.

taso kepeken sin "ale" li lon nasin a. *ale ale ale* li ken *tu wan ale*, *205701* li ken *mute ale luka luka tu tu luka tu ale wan*. nasin pu la nanpa sama li *ale ale ale ale ale ale ale ale ale ale ale ale ale ale ale ale ale ale ale ale ale ale ale...*

[nanpa suli pi nasin tu la lawa pi jan Momo li pakala]

*10000* li *wan ale ale*, n pona lukin. nanpa musi pi jan Owe li *luka luka luka tu tu ale mute mute mute tu tu*. nanpa en sona nanpa li suli li pona tawa mi la nasin nanpa pona o lon **toki pona**. pilin pi jan mute la nanpa li ike li ike nanpa wan. ken la sina kin li jan pi pilin ike nanpa. ~~ni la mi tawa tomo sina~~ o sona e ni:

[jan Momo li nasin nanpa pona e nanpa 3.00.27 · nanpa li kama *tu wan ale · ale · mute luka wan* · jan Momo li pilin e wawa pi pali ona · taso monsuta pi lipu nanpa li lon monsi ona li alasa moku a e ona]

nasin nanpa ike li pana ike e sona la nasin ike li ike e pilin jan kepeken nasin ike. monsuta nanpa li tan nanpa ala li tan nasin nanpa. nasin nanpa pona kin li ike tawa sina la sina o awen alasa e nasin pona tawa sina a. sona nanpa li ken ala moli e sina. nanpa li monsuta ala e mi, taso sitelen pi lipu nanpa li monsuta e mi kin. (Weee)

[jan Momo en jan pali pi nasin nanpa ni Kapilu li toki · jan Momo → ‹mani sina li lon seme.› · jan Kapilu → ‹mani seme.› · jan Momo → ‹n. musi taso, musi taso, o weka sona e ona.›]