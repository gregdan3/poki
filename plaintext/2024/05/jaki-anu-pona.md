---
title: jaki anu pona
authors:
- jan Alonola
date: '2024-05-14'
tags:
- poetry
license: CC-BY-SA 4.0
sources:
- https://liputenpo.org/pdfs/0026jaki.pdf
- https://liputenpo.org/lipu/nanpa-jaki/
- https://commons.wikimedia.org/wiki/File:Lipu_tenpo_nanpa_jaki_-_len_noka.png
preprocessing: wrote alt text
---

![len pona](https://upload.wikimedia.org/wikipedia/commons/d/d0/Lipu_tenpo_nanpa_jaki_-_len_noka.png)

mi wile esun e len noka  
taso mi jo ala e mani a  
mi tawa esun pi sin ala  
alasa esun o open a

len ni li lukin pona tawa mi  
taso lupa li lon, ni li jaki  
len ante li laso pimeja, pona!  
taso soweli lili li lon insa

len ni li jaki, len ante kin  
taso mi oko e len sin  
len li jaki ala tawa mi  
mi kama jo e len ni