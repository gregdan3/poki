---
title: mi jo e nimi mute
authors:
  - Skimmed
date: "2024-10-02"
license: null
tags:
  - "fan fiction"
sources:
  - https://archiveofourown.org/works/59401648
archives:
  - https://archive.ph/KSxMV
  - https://archive.ph/p9NmG
preprocessing: mi nasin Markdown e lipu open pi nasin HTML
---

![[sitelen pona pi lipu]](https://images-wixmp-ed30a86b8c4ca887773594c2.wixmp.com/f/ba803b4e-2186-4423-9412-0e2d17086844/dia6ipw-32246ec8-6d99-4154-8ba9-ded0ec62568e.jpg?token=eyJ0eXAiOiJKV1QiLCJhbGciOiJIUzI1NiJ9.eyJzdWIiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwiaXNzIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsIm9iaiI6W1t7InBhdGgiOiJcL2ZcL2JhODAzYjRlLTIxODYtNDQyMy05NDEyLTBlMmQxNzA4Njg0NFwvZGlhNmlwdy0zMjI0NmVjOC02ZDk5LTQxNTQtOGJhOS1kZWQwZWM2MjU2OGUuanBnIn1dXSwiYXVkIjpbInVybjpzZXJ2aWNlOmZpbGUuZG93bmxvYWQiXX0.HxmtiV0SNgBdY5L4wCtQvjJBBYWyHpvbipHkVdYx14M)

tenpo mute la, jan ante li wile sona e nimi mi. taso, mi wile ala pana e nimi mi lon tawa jan, la mi pali ala. mi pana e nimi pi lon ala.

monsuta akesi li toki e "nimi sina li seme?" mi pana e "nimi mi li mije Pula."

monsuta ko suli li lukin alasa e nimi mi kepeken "sina jan seme?" mi toki e "mi meli Kete."

monsuta pi nena seli li wile sona: mi kalama e "jan Lin."

tenpo wan la, soweli pona mi Asije li toki e ni: "tenpo mute la, sina pana e nimi ante tawa jan ante tan seme?"

mi kalama musi, li toki e "ni la, mi ken kepeken nimi ale. nimi mi lon li ike tawa mi, la mi wile ala pana e ni tawa jan."

"sina toki e nimi open ante kin tawa jan ante. sina mije anu meli anu jan anu seme?"

mi toki insa lon tenpo lili. mi toki e "mi sona ala. sina ken kepeken e ale."

uta ona li kama musi. ona li toki e ni: "ni la, nimi open sina li te jan pona to tawa mi a!"

mi kalama musi. mi len e ona kepeken luka mi.
